---
title: "איך סניורים עסוקים יכולים לתרום לקוד פתוח?"
---

# איך סניורים עסוקים יכולים לתרום לקוד פתוח?
### מאת אוריאל אופיר

יש מיתוס שמרחף בחלל האוויר.  
אם תשאלו איך נראה מתכנת שתורם לקוד פתוח, הרבה אנשים ידמיינו אדם לא שגרתי, עם שיער ארוך, שעובד שעות ארוכות אל תוך הלילה עם עיניים אדומות, אחרי שכל היום כתב קוד לפרנסתו, ואז בלילה הוא כותב קוד פתוח להנאתו.

_**אני חושב שהמיתוס הזה שקרי.**_

מה שבעיקר שקרי בו הוא הטענה שמתכנת שכותב תשע שעות ביום קוד, יכול להמשיך באותה פעילות גם בשעות הפנאי שלו. זה לא סביר.  
כנראה יש בודדים שיכולים לעשות זאת, וראוי להעריך אותם. אבל לאנשים נורמטיבים זה לא סביר.

אז איך מתכנת עובד יכול לתרום לקוד פתוח,  
בהנחה שאין לו את הפנאי הדרוש כדי להיכנס לפרוייקט משמעותי של קוד מעבר לשעות העבודה שלו?

אני יוצא מנקודת הנחה שמתכנת מנוסה ועסוק יכול להתנדב שעה בשבוע.  
במצב כזה לא ריאלי שהוא יצטרף לתרום קוד לפרוייקט.

מה כן ריאלי?  
להיות חבר פעיל בקהילת מעקף.

אפשר להצטרף לפרוייקט [המנטורינג](/members/mentoring_project).  
אפשר גם פשוט להצטרף להתכתבויות בדיסקורד ובוואטסאפ ולענות שם על השאלות מתוך הנסיון שהמתכנת כבר צבר, וכך לענות תשובות מדוייקות יותר עבור מתכנתים בתחילת דרכם.  
אפשר לקבוע פעם בשבוע פגישת הדרכה פתוחה, בה המתכנת ידריך כל פעם על נושא אחר מתוך הניסיון שלו. או שממש יעביר קורס מסודר מתוך הידע שיש לו.

כנראה שיש עוד הרבה אפשרויות מה אפשר לעשות עם שעה בשבוע שמקדישים לחיזוק עולם הקוד הפתוח.  
כי קוד פתוח זה לא רק כתיבת קוד, זה עולם שלם של עשייה שנבנה סביב הרעיון שאפשר לכתוב קוד בצורה שיתופית ופתוחה.  
אשמח לשמוע רעיונות נוספים איך אפשר להיות פעיל בקהילת הקוד הפתוח, כאשר הזמן שמקדישים לכך הוא שעה בשבוע.